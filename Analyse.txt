I anvendelsesdelen brukte vi 3 metoder for å generere en fourierrekke fra et bilde. Utifra disse tre metodene har vi sett at i alle tilfeller skapes det forvregninger i bildet. Spesielt ses dette i det kunstige bildet generert fra metode 1 (Se figur xx). I dette bildet blir noen piksler svarte, selv om de skulle vært hvite. Dette er fordi den hurtige overgangen fra sort til hvit gjør at tilnærmingen ikke klarer å opprettholde detaljene. Derimot så var metode 3 svært god til å skape en tilnærming på det kunstige bildet (Se figur xx). På grafen av tilnærmingen til metode 3 på det kunstige bildet er det bare en forandring i verdi fra høy til lav, og dermed blir det en svært god tilnærming.

Generelt har vi sette at dette er en svært god måte å komprimere bilder på. I alle gjennomføringene har vi brukt 30 ledd i fourierrekken, og de fleste bildene har blitt godt tilnærmet. Siden vi hadde 64 pikselverdier som vi har forminsket til 30 ledd er dette en komprimering på nesten 50% av filstørrelsen. Dette er en god grunn til at det er mange bilder som er komprimert med JPEG, som tar i bruk konseptene bak fourierrekker for å komprimere bilder.

Et generelt problem som man kan legge merke til ved denne typen omgjøring er ved skarpe overganger mellom lyse og mørke farger. Dette er et kjent problem ved JPEG også. Grunnen til dette er at det er enklere å oppdage feil i nyanser langs kanter og at tilnærmingen mister nøyaktighet ved bråe forandringer. Dermed er ikke denne typen komprimering gunstig ved "kunstige" bilder, altså for eksempel bilder av tekst eller symboler.

Utifra resultatene kan man konkludere med at metode 2 og 3 er de som gir best kvalitet, mens metode 1 gir dårligst kvalitet. Grunnen til dette er at i metode 1 hopper man fra høyre siden av bildet til venstre når man starter på en ny linje. Dette gjør at hvis bildet er mørkere på den ene siden og lysere på den andre, så vil man få skarpe overganger ved hvert eneste linjeskift. Disse skarpe overgangene skaper forvregninger i bilde og dermed er metode 1 en dårligere måte å finne en tilnærming til bilder på.

Metode 2 og 3 derimot fungerte bra ved at de hele tiden gikk videre til en "nabo"-piksel. Når det da er jevne overganger i bildet, altså at bildet er "naturlig", så vil det aldri bli bråe hopp mellom mørkt og lyst. Dette gjør at de fungerer godt til å skape en fourierrekke av et bilde.
